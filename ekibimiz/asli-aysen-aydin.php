<p>1997 Boğaziçi Üniversitesi Sosyoloji Bölümü mezunu olan Aslı Ayşen Aydın, Türkiye’nin saygın kurumlarında pazarlama iletişimi ve marka yönetimi departmanlarında çalışarak itibar yönetimi konusunda çeşitli projelerde görev aldı. Kurumsal marka yönetimi ve pazarlama iletişimi alanında 18 yıllık bir deneyime sahip olan Aslı Ayşen Aydın, 2008 yılında o dönem çalıştığı uluslararası finans kuruluşu için Anne Çocuk Eğitim Vakfı ile ortaklaşa sosyal sorumluluk projesi geliştirdi. İstanbul’da dezavantajlı bölgelerde yaşayan ailelere yönelik okul öncesi eğitimi destekleyen bu proje kapsamında Aydın, kurum içindeki gönüllü organizasyonunu da inşa etti. Bu vesileyle Türkiye’nin önde gelen sivil toplum kuruluşlarıyla daha yakın ilişkiler geliştiren Aydın, iş dışındaki yaşamında da şahsi olarak gönüllülük projelerinde yer almaya başladı. Sosyal ve ekonomik kalkınmaya yönelik daha neler yapabilirim’i araştırırken 2011 yılında yolu İbrahim Betil ile kesişti ve Sen De Gel Derneği’nin hem kurucusu hem de yönetim kurulu üyesi oldu. Halen iletişim ve marka danışmanlığı yapıyor.</p>