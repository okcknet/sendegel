<p>2006 yılında Toplum Gönüllüleri Vakfı'nda (TOG) sivil toplum ve gönüllü çalışmalar ile tanıştı. 2006-2011 yılları arasında TOG, Ulusal Gençlik Parlamentosu, Gençlik Meclisi ve Deniz Temiz Turmepa Derneği gibi sivil toplum kuruluşlarında gönüllü, eğitmen ve Yönetim Kurulu Üyesi olarak sorumluluklar üstlendi.</p>
<p>2011 yılında Kırıkkale Üniversitesi elektrik-elektronik mühendisliği bölümünden mezun olduktan sonra TOG çatısı altında; 2011-2015 yılları arasında eğitim koordinatörü, 2015-2019 yılları arasında kaynak ve iş geliştirme koordinatörü, 2019-2020 yılları arasında saha departmanı yöneticisi olarak yer aldı. Hâlen vakıfta, gönüllü çalışmalar direktörü sorumluluğunu yürütmektedir.</p>
<p>2018 yılından bu yana SenDeGel Derneği’nin denetim kurulunda yer alan Mehmet Bahadır, birlikte iyi yaşam, dayanışma ve refah içinde yaşayan bir toplum ideallerine yönelik gönüllü çalışmalarına gençliğin enerjisi ile ulaşılacağına inanmaktadır.</p>