<p>1977 yılında İstanbul’da doğdu. 1998-2000 yıllarında Denizbank’ın genel müdürlüğünde çalıştı. Ardından profesyonel iş yaşamına gönüllülük alanında devam etti. Türkiye Eğitim Gönüllüleri Vakfı, Toplum Gönüllüleri Vakfı, Pozitif Yaşam Derneği, Tohum Otizm Vakfı, Gündem Çocuk Derneği, ANG Vakfı, Nezahat Gökyiğit Botanik Bahçesi, New York Cares, SenDeGel Derneği, Oy ve Ötesi gibi birçok sivil toplum kuruluşunda hem gönüllü hem profesyonel olarak yer almaktadır. 2014-2019 yılları arasında dünyanın 177 ülkesinde aktif olarak çalışmalar yürüten Special Olympics’e bağlı Özel Olimpiyatlar Türkiye’de ülke direktörü olarak çalıştı. 2020 yılında, Toplum Gönüllüleri Vakfı’na programlar direktörü olarak döndü. Özellikle çocuk hakları ve hak temelli çalışmalar, sokak hayvanları, gençlik çalışmaları ilgi alanları arasında yer almaktadır. İnsanların, hayvanların, çevrenin yararına çalışmanın kendisi için bir yaşam tarzı olduğunu belirten Didem Ünsür; bu nedenle hayatını, iş hayatı ve özel hayat olarak hiç ayırmamaktadır.</p>