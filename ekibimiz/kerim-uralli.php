<p>Üsküdar Amerikan Lisesi’nden mezun olduktan sonra yurtdışında Bucknell Üniversitesi’nde İşletme ve Felsefe eğitimi aldı. Meslek alanı finans sektörü olan Kerim Urallı, Morgan Stanley ve Credit Suisse’de 6 yıl boyunca yatırım uzmanı olarak çalıştı. Bu şirketlerde Şirket Birleşmeleri ve İktisaplar departmanı ile Kurumsal Strateji departmanında danışman olarak çalıştı. Anılan yatırım bankalarının New York, Londra ve İstanbul ofislerinde görev yaptı. Son olarak, Türkiye’de Borusan Holding’de kurumsal strateji bölümünde çalıştı. Şu anda Afrika’daki en az gelişmiş ülkelere insani yardım amacı ile yola çıkmış SEN-DE- GEL derneğinin Yönetim Kurulu Üyesi ve aynı zamanda Türkiye Korunmaya Muhtaç Çocuklar Vakfı’nda (Koruncuk – Bolluca Çocukköyü) çalışıyor. Kerim Urallı ayrıca 2012’den beri Sufizm ve Varlıksal Felsefe ağırlıklı soyut düşünce atölyeleri düzenliyor.</p>