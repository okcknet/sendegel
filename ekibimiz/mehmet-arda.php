<p>İktisat dalında A.B.D.’de Dartmouth College’den aldığı Lisans ve California Üniversitesi, Berkeley’den aldığı Doktora dereceleriyle 1972-1982 yılları arasında Ankara Üniversitesi Siyasal Bilgiler Fakültesi’nde görev yaptı. 1982 ile 2001 yılları arasında Birleşmiş Milletler Ticaret ve Kalkınma Konferansı çerçevesinde çeşitli alanlarda – uluslararası ticaret, tarım ürünleri, doğal kaynaklar ve çevre sorunları – çalıştıktan sonra, aynı örgütün Emtia Bölümü başkanlığından 2006 yılında emekliye ayrıldı.</p>
<p>Halen Galatasaray Üniversitesi’nde Uluslararası İlişkiler profesörüdür. Aynı zamanda T.C. Dışişleri Bakanlığı’na ve Birleşmiş Milletler Örgütüne kalkınma konularında katkılarda bulunmaktadır. Birleşmiş Milletler 4. En Az Gelişmiş Ülkeler Konferansı için bilimsel konularda Türkiye koordinatörü olarak atanmıştır. Temel ilgi alanları: küreselleşmiş dünyada kalkınma süreci ve küreselleşmenin yönetişimi, bu bağlamda devletler, uluslararası örgütler, özel sektör ve sivil toplum arasındaki ilişkiler ve her birinin görevleri, uluslararası ticaret ve uluslararası piyasaların nitelikleri, gelişmekte olan ülke firmalarının uluslararası değer zincirlerinde yer alması, doğal kaynak ve çevre yönetimi.</p>